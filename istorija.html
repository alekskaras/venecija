<!doctypehtml><html lang=en><meta charset=UTF-8><meta content="width=device-width,initial-scale=1"name=viewport><link href=style.css rel=stylesheet><title>Venecija</title><meta content="Sajt o Veneciji sa najvažnijim događajima, karnevalima, foto obilascima i vinskim danima. 
      Informacije i preporuke za posetioce."name=description><meta content="Venecija, karneval, događaji, restoran i kafići, foto obilazak, vinski dani, putovanje, turistički vodič"name=keywords><meta content="Aleksandra Karas"name=author><meta content="Venecija – Grad kanala, umetnosti i tradicije"property=og:title><meta content="Otkrij Veneciju kroz karneval, događaje, foto obilazak i vinske dane.
      Vodič kroz jedan od najlepših gradova sveta."property=og:description><meta content=website property=og:type><meta content=https://alekskaras.github.io/venecija/ property=og:url><meta content=https://alekskaras.github.io/venecija/img/venecija.jpg property=og:image><header><div class=logo><a href=index.html class=active>Venecija</a></div><nav><ul><li><a href=istorija.html>Istorija</a><li><a href=restorani.html>Restorani i kafići</a><li><a href=karneval.html>Karneval</a><ul class=dropdown><li><a href=maske.html>Maske</a></ul></ul></nav></header><h1>Istorija Venecije</h1><div class=page-content><div class=text-section><p>Šire područje Venecije bilo je naseljeno još u vreme praistorije. Prvi poznati stanovnici bili su pleme Veneti. Kasnije je područje palo pod Rimljane, a na obližnjem kopnu javilo se više značajnih gradova. Sam položaj današnjeg grada bio močvarni i je drugorazrednog značaja, pa nema naznaka većih naselja i zajednica ljudi.<h4><em>SREDNJI VEK</em></h4>Istorija Venecije započinje upadima i pljačkama varvara na prostor rimske imperije, kada stanovništvo sa susednog kopna beži na ostrva Venecijanske lagune, kao izolovanija i bezbednija od ovih upada. U ovo vreme nastaje i niz drugih naselja u laguni koja danas postoje – (Malamoko, Torčelo). U 7. i 8. veku ovde postoji vizantijska vlast, vezana za Carigrad morem. Ovo je pospešilo razvoj priobalnih naselja, pa i Venecije. U 9. veku javlja se u Veneciji episkopija, koja je snažno uzdignuta premeštanjem moštiju svetog Marka u Veneciju 828. godine Od 9. do 12. veka nastaje razvoj grada i on postaje jedno od središta tadašnje civilizacije, ako ne i najvažniji grad sveta. Procvat grada bio je vezan za položaj grada između Istoka i Zapada i Sredozemlja i kontinentalnog Severa. Tada se podižu i najvažnije građevine grada: Crkva svetog Marka, stara duždeva palata, gradski arsenal, trasiraju se kanali i utvrđuju ostrva. U ovo vreme započelo je i širenje gradske vlasti na okolinu, a kasnije i širom Jadrana i šire. Opadanje moći Vizantije omogućilo je i Veneciji i širenje posrednog uticaja Venecije, već sada poznate kao Mletačka republika. Na vrhuncu moći, u poznom srednjem veku, Venecija je imala 3.300 brodova i 36.000 mornara. Gradom je vlada aristokratija koja je birala dužda kao izbornog vladara. Grad je u to vreme postaje i stecište nauke i umetnosti, a gradska uprava je bila među najorganizovanijim u tadašnjem svetu.<h4><em>NOVI VEK</em></h4>U 15. veku počinje stagnacija, a zatim i opadanje značaja i moći Venecije i Mletačke republike. Prvi razlog je bio opadanje značaja Istoka i propast Vizantije. Novouspostavljena vlast Osmanlija na Balkanu nije bila blagonaklona, što je uticalo na znatno opadanje trgovine. Drugi razlog je pronalazak puteva ka Istoku preko Atlantika i oko Afrike, čime je Venecija izgubila prvenstvo u trgovini sa Dalekim istokom. Takođe, udaljenost od Atlantika onemogućila je Veneciji stvaranje kolonija na prekomorskim područjima. I pored toga Venecija je ostala važno trgovište i zanatsko središte Evrope sve do kasnog 18. veka, a venecijanska kultura i umetnost tek u ovom dobu započinju svoj najveći razvoj i procvat u vreme renesanse i baroka.<h4><em>SAVREMENO DOBA</em></h4>Nagli sunovrat Venecije desio se propašću i ukidanjem 1000-godišnje Mletačke republike od strane Napoleona 1797. godine mirom u Kampoformiju. Tokom Napoleonovih ratova Venecija je bila deo njegove Kraljevine Italije, da bi potom bila deo Lombardo-Venecije, vazalne države Habzburške monarhije. 1866. godine Venecija i okolina su pridruženi novoosnovanoj Kraljevini Italiji. Ovako buran 19. vek doveo je do propadanja grada i smanjenja stanovništva, ali je otvorio zanimanje za grad među evropskom aristokratijom. Tako, u 19. veku Venecija postaje jedno od prvih turističkih odredišta. Tokom 20. veka Venecija je izbegla razaranja u svetskim ratovima i relativno bezbolno prošla kroz dato razdoblje.</p><br><br></div><div class=image-section><img alt=Istorija class=history src=img/slika12.JPG></div></div><footer><p class=footer-text>Copyright: Aleksandra Karas</footer>
